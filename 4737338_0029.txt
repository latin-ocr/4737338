21

δάκνειν τὴν Εὕβοίαν καὶ ταῖς νήσοις ἐπιπηδᾷν. Qualis sit
sententia verborum satis perspicuum est, irriti vero conatus
sunt restituendi versus. Unde sumti sint, non constat. Plu-
tarchus ipsos versus uon citat, sed nonnulla elegisse videtur.

Comicis turpiora narrantibus Plutarchus parvam fidem habet,
ut satis declarat l. l. Vulgo iis utitur ad illustrandas res de
quibus agit, interdum, quod periculosius est, ad eas probandas
Certa ratio considerandi ea, quae tradiderunt illi, ei non erat,
neque satis accurate inquirebat, quae alii scriptores, Ste—
simbrotus(‘?), Idomeneus, alii et ipse Ephorus ex iis hauserint.
Comicorum dicta ab eorum nexu non divellenda sunt.

Ceterorum poetarum, quorum plures legit Plutarchus, Ionem ‚
cuius versum nullum attulit, citat Timonem Phliasium, sillogra-
phum, qui floruisse dicitur c. a. 270 a. C. et fecisse carmina
quibus risit philosophos, lingua Homerica usuS. Vemiculi, qui
cap. IV 3. leguntur, pertinent ad Zenonem Eleaten‚ quem
audivit Pericles:

ἀμφοτερογλώσσου τε μέγα σθένος οὐκ ἀλαπαδνὸν
Ζήνωνος πάντων ἐπιλήπτορος-

C. XXVIII 3, Pericles versu hoc Archilochi respondisse

narratur Elpinicae Cimonis sorori:

οὐκ ἄν μόροισι γραῦς ἐοῦσ’ ἠλείφεο
quod suppletur a Schaefero εἷ μὴ φρενῶν α’πεσφάλης. Versus
etiam XV, 688 exstat apud Athenaeum.

Eorum qui post Periclem floruerunt praeter Timonem, pri—
mum memoramus Ephorum, quo saepissime usum esse Plutar-
chum hac in vita suspicantur viri docti l). Ea enim, quae a
Plutarcho tractantur quaeque non sumta sunt ex scriptorum
operibus qui supersunt, ex Ephoro sumta esse statuunt praeter
ea, ut sponte apparet, quae Noster nominatim ex eo hausisse
ostendit, ut c. 27 agens de bello samio. Muellerus iure de
fragmento Ephori (119 Diod. XII 39—41)‚ dicit, ea quae

1) De Ephoro cs. Arnold Schaefer. „Abx-iss der Quellenkunde der Griechischen
Geschichte bis auf Polybios. 1867 ,'' p. 46 sq.
2

