35

aut locus Plutarchi emendetur aut scriptorem in errore fuisse
dicamus.

Aristophanes de sene Thucydide loquitur, cf. Vesp. 947, qui
iam omni robore egebat. Si hic Melesiae filius est, poeta de
eius exilio loqui non potest h. 1., quum Pericli certamen acre,
dubia victoria, non fuerit cum sene intermortuo.

In verbis (Per. c. 16), τὴν Θουκυὸἱδυο κατάλυσιν καὶ τὸν
ὀστρακισμὸν illa κατάλυσις et ostracismus nou referenda sunt
ad diversa facta, ut voluit Bergkius.

At quid >significant illa verba? Postquam iam facta est η’
κατάλυσις, sequi non potest ό ὀστράκισμος; dici nun potest
nfracta Thucydidis potentia ipsoque pulso.'' nam eo ipso quod
pulsus est, eius potentia cecidit.

Sic fere disputans Sauppe suspicatur h. l. agi de bello Samio
et emendandum esse tali fere modo: μετὰ τοῦ Σαμιακοῦ
πολέμου, κατάλυσιν καὶ τόν Θουκυδίδου όστράκισμου, et ιε
ἐτῶν mutanda esse in ἰ ἐτῶν, ita ut Pericles solus regeret
civitatem non quindecim, sed decem annos.

Haec conclusio vera esse potest. Universe animadvertendum
est chronologiam historiae graecae nondum tam firmis funda-
mentis niti ut singulis factis annos singulos indicare possimus.

Haec quaestio cohaeret cum recta computatione temporum,
quain re Plutarchum non satis accuratum fuisse dolemus.

Ribbeckii disputatio mihi non ab omni parte persuasit. Di·
serte contendit ille spatium quinque annorum brevius esse quam
quo Thucydides copias parare, machinas dirigere et cum Pe-
ricle decertare posset. Ei non assentior-3 quinque annis multa
fiunt. Iam Cimone vivente Thucydides vir erat magnae aucto—
ritatis; factionis elementa aderant ei modo colligenda, iniitque
pugnam iam dudum paratam.

Spatium quidem decem annorum quo inter duos principes ci-
vit-atis varia victoria certaretur, multo longius mihi esse videtur.
Duae factiones, quae erant in una urbe, id semper agentes
ut publice nihil fere confici posset, eo tempore non tamdiu
certare potuerunt.

