6

et diligentiam admirabilem, ingenii humani cognitionem, animum
integrum atque candidum, dicendi docendique facultatem, sub-
tilitatem, industriam plane singularem. Quarum virtutum exem-
pla luculenta quaque vitarum pagina inveniebant. Hinc factum
est, ut Parallela Plutarchi non solum ab iis, quiin antiquitate
indaganda studium suum collocant, pro rerum memorabilium
thesauro copiosissimo atque perenni quasi veteris historiae fonte
haberentur, sed etiam iuvenilis animi ad humanitatem insti-
tuendi instrumentum aptissimum, praetereaque cordato cuique
animi remissionem ex laboribus petenti dulcissimum oblecta-
mentum. Praeterea lectores mulcebantur dicendi generis nativo
quodam nitore, artificiosa continuitate, laetissimo vigore atque
sententiosa gravitate: ut omnium inferioris aevi historiae scrip-
torum iure Plutarchus is dici potuerit, qui maxime lectorum
animos oblectet, teneat, expleat!” 1). ἣ

At contra vitia eius 2) quae aliquamdiu latuerunt, sensim
paulatimque detecta sunt inde ab eo tempore, quo accuratius
inquirebatur in historiae fontes et literarum Graecarum studia
acrius doctiusque exercebantur. Inde Plutarchus a 'nemine
absolvi potest nonnullis vitiis ; v. c. quod ductus ethico ut dicunt
consilio, quod semper ante oculos habebat, saepius neglexit
rectam historiographiam, quod interdum immemor fuit iustae
temporum computationis, quod saepius inseruit narratiunculas
memoria indignas, alia.

Ut autem fit, eum qui tamdiu pie colebatur, hominum opi-
nione mutata, subito nonnulli omnibus fere honoribus privare
studuerunt.

Ut alios 3) omittam, valde displicuit ille historico excellenti,

 

l) M. Westermann‚ de Plut. vita et script. commentatio.

2) Eum iam ab aequalibus accusatum esse neglectae chronologiae el. nimii in
narratiunculis afferendis studii, inde efficias, quod ipse se defendit, Alcx. l. cs.
Cim. 2. Fortasse tamen ipse sensit sibi a lectoribus talia crimina obiectum iri
seque defendit antequam accusatus est.

3) Goaria, Oeuvr. L. 3. 257, de Plutarcho haec dixit. „C'est un plaisant
histor-im, qui n'ayant souci que de pai-altre habile e‘erivain , serait gagner ὲ Pom-
pe'e la bataille de Pharsales, si cela pouvait ησσον-ἀει· tant soit pen sa phrase.”

