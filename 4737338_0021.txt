13

Antimachi Colophonii praeceptor fuisse traditur (a Suida
v. Αντίμαχος). Stesimbrotum supparem Cimonis appellat Plu-
iambus, Cim. IV, Periclis aequalem.

Diu Athenis moratus esse fertur. Exstant fragmenta eius
libri περὶ τελετῶν. Utrum plura de Homero composuerit an
unum non liquet ς titulus servatus est nullus. Unum scrip-
sisse eum opus titulumque fuisse, Περὶ Ὁμήρου, suspicatus
est Mueller. Praeter locum vitae Hom. 6, quo Homerus se-
cundum Stesimbrotum Smyrnaeus fuisse dicitur, tria servata
sunt spectantia ad Iliadis locos A 636, Θ 193, Φ 76. Longe
maioris momenti sunt duo alii loci, alter Xenophontis, Conv.
3. 6, Platonis alter in Ione, Gap. 2. Utroque loco Stesim-
brotus in primis Homeri interpretibus fuisse traditus est 1).

Stesimbrotus ergo fuit vir doctus vacans interpretando Ho-
merum et qui de eius studiis bene meritus est. De eius studiis
Homericis agunt Plato et Xenophon, de illo alio opere his-
torico ne verbum quidem edunt ; longe sane diversa est docta
Homeri interpretatio et libellus, qui confectus esse videtur ad
clarorum virorum gloriam comminuendam.

Praeter Athenaeum, XIII p. 589, et Plutarchum eum
libellum nemo citat, nemo novit, licet in eo narrentur quae·
dam, quae sane non praetermisissent historici aliique scrip-
tores. Alexandrini saepius Stesimbroti opera memorant, de
hoc plane silent. Et Cicero libello, si exstitisset, sine dubio
usus esset. Supersunt duodecim fragmenta (Plut. Them. c. 4.
non invenitur apud Muellerum), quae agunt de Themistocle,
Cimone, Pericle. Verisimile igitur est illum Thucydidem, cuius
nomen est in titulo operiS‚ esse Melesiae filium.

Multus est scriptor in rebus venereis Periclis ; ceterum
pleraque quae tradidit falsa continere, satis, ni fallor, proba-

 

1) De eo cf. Bernhardy, Grundrisz der Griechischen Literatur, 1867. 1, 280,
327. Wolf, prol. p. 16. M. Sengebusch‚ Diss. Hom. p. 20 b. Hic dicit, aute
430 a. c. eum mortuum non esse apparere ex loco Plutarchi c 36. lis, qni
putant librum de Them. et Thuc. et Per. spurium esse, hic locus nihil probat. —
Heuer, de Stesimbroio Thasio.

