8

modo in eum invecti sunt. — Censebatur enim ille excitasse
bellum Peloponnesiacum, quod inevitabile malum esse vulgo
non apparebat ς itaque¹in odium incidit omnium pacis aman-
tium, inter quos praecipue poetae comici eum conviciis
obruere studebant: principem autem in civitate oderunt omnes,
qui civitatis gubernaculum sua ipsi manu tenere mallent3 ar-
tium fautor et literarum, doctorum peregrinorum amicus in-
visus erat iis qui maiorum religionem et instituta negligi et
philosophis peregrinis nimium honorem tribui dolebant.

Qui autem post bellum Peloponnesiacum de Pericle egerunt,
huius belli infelicem exitum omniaque mala inde orta Pericli
auctori vulgo tribuerunt.

Perfectus homo non erat Pericles; erravit, ‘omniaque quae
publice male egit suam vim habuerunt ad corrumpendos aequa-
les ; facilius tamen quam par est Socrates, quem Plato in Gorgia
disserentem inducit, adversariis stolidis (sophistas cum Socrate
disputantes apud Platonem ingenio non abundasse satis con-
stat) probat a Pericle peiores factos esse cives.

Pericles etiamnunc nos aliquamtum amovere videtur. Neque
c Thucydidis neque e Plutarchi libris, ut alios omittam, virum
plane cognovimus Ille patriae historiam externam scripsit,
perpauca nobiscum communicavit de rebus quae fiebant in
urbe; breviter tamen sed eximie Periclis auctoritatem in repum
blica eiusque rationem politicam depinxit, II. 65 3 ex ipsa vero
historia Thucydidis iudicare nequimus, utrum vera sit descriptio
necne, licet sint aliae causae quare Thucydidi fidem habeamus.
Silet de Periclis vita privata. Orationes quas Periclem pro· '
nunciantem induxit, quamvis utiles ad cognoscendam eius ra·
tionem administrandi rem publicam, viri perfectam imaginem
non praebent. Temporis spatium inter bella Persica et bellum
Peloponnesiacum nube obscura circumvolutum est, quae libro
primo Thucydidis non plane fugata est.

De ceteris fontibus historiae Pericleae nunc sileo. Fieri
potest. ut aliquando, omnibus fontibus exhaustis, quae ad il-
lam aetatem pertineant, rebusque permultis hodie obscuris clara

